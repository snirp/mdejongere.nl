<!DOCTYPE html>
<html lang="nl">
<head>
  <!-- Global Site Tag (gtag.js) - Google Analytics -->
    <script async src="https://www.googletagmanager.com/gtag/js?id=UA-47569020-3"></script>
    <script>
      window.dataLayer = window.dataLayer || [];
      function gtag(){dataLayer.push(arguments)}
      gtag('js', new Date());
      gtag('config', 'UA-47569020-3', { 'anonymize_ip': true });
    </script>
  <!-- end Google Analytics -->
  <title>Artikelen en persberichten - M DE JONGERE</title>
  
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="description" content="
Artikelen in periodieken en dagbladen en persberichten over Marius de Jongere en dit boek.
">
  <meta name="keywords" content="Marius,Jongere,schilder,havenschilder,Rotterdam,haven,lithografie,aquarel,olieverf,boek,uitgave">
  <link rel="icon" type="image/png" href="static/img/favicon.png">

  <link href="https://fonts.googleapis.com/css?family=Amaranth:700" rel="stylesheet">
  <meta name="author" content="Roy Prins">

  <link href="https://maxcdn.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
  <link rel="stylesheet" href="https://maxcdn.bootstrapcdn.com/bootstrap/4.0.0-alpha.6/css/bootstrap.min.css" integrity="sha384-rwoIResjU2yc3z8GV/NPeZWAv56rSmLldC3R/AZzGRnGxQQKnKkoFVhFQhNUwEyJ" crossorigin="anonymous">
  <link rel="stylesheet" href="static/css/main-4.css">
  
  
  
</head>

<body id="pers" class="">

<header>
  <div id="menu-bar">
    <nav class="container">
      <a href="/" class="link-unstyled">
        <img src="static/img/signatuur.png" alt="logo" height="40" class="m-1 hidden-sm-down" id="logo">
        <img src="static/img/initiaal.png" alt="logo" height="40" class="m-1 hidden-md-up" id="logo">
      </a>
      <ul class="list-unstyled list-inline pull-right mr-0 mb-0 pr-0 pt-2">
        <li class="list-inline-item mr-2 mr-lg-4">
          <a id="boek" href="/boek.html">boek</a>
        </li>
        <li class="list-inline-item mr-2 mr-lg-4">
          <a id="pers" href="/pers.html">pers</a>
        </li>
        <li class="list-inline-item">
          <a id="contact" href="/contact.html">contact</a>
        </li>
      </ul>
    </nav>
  </div>
  
  
</header>

<main class="container">



<section id="publicaties">
  <div class="row">
    <div class="offset-md-2 col-md-8 col-12">
      <h3>Publicaties en persberichten</h3>
  </div>
</section>

<section id="artikel-bouwplaats" class="artikel">
  <div class="row">
    <div class="offset-md-2 col-md-8 col-12">
      <hr>
      <h3>Hij liet het water in de haven ‘bewegen’</h3>
      <ul>
        <li><strong class="pr-2">bron:</strong>NRC</li>
        <li><strong class="pr-2">auteur(s):</strong>Frank de Kruif</li>
        <li><strong class="pr-2">gepubliceerd:</strong>11 november 2017</li>
        <li><a href="https://www.nrc.nl/nieuws/2017/11/11/hij-liet-het-water-in-de-haven-bewegen-13877758-a1580581">https://nrc.nl/nieuws/2017/11/11/hij-liet...</a></li>
      </ul>
      <hr>
      <figure>
        <img src="static/img/artikel_nrc11nov.jpg" alt="Sleepboot in de haven - M. de Jongere" width="100%">
        <figcaption>Een havengezicht van Marius de Jongere, in bezit van Jan Rijsdijk.</figcaption>
      </figure>
      <p>
        Voel maar, zegt Arthur Erfmann, terwijl hij het schilderij op tafel legt. „Als je met je vinger van
        boven naar beneden glijdt, dan voel je dat de verflaag waarmee de lucht is geschilderd heel dun is,
        en de laag van het water heel dik. Daaraan herken je een echte De Jongere.”
      </p>
      <p>
        De Rotterdamse schilder Marius de Jongere (1912-1977) staat bekend om zijn havengezichten. Honderden
        doeken heeft hij gemaakt van schepen in de haven, vaak onder een dreigende lucht en op woelig water.
        De eerste decennia na de oorlog, in de tijd dat de stad werd opgebouwd na het bombardement en de haven
        uitgroeide tot de grootste ter wereld, was dat een geliefd thema. De Jongere had in zijn tijd enkele
        tientallen concurrenten. Maar hij behoorde tot de top, dankzij het water dat hij kon laten „bewegen”.
      </p>
      <p>
        „Hij had daar een speciale techniek voor ontwikkeld, waarbij hij een dikke laag verf met een paletmesje
        bewerkte”, vult Maarten Drulman aan. „Omdat niemand wist hoe hij dat deed, was hij lastig te kopiëren,
        al is dat wel volop gedaan. Meestal haal ik die vervalsingen er zo uit.”
      </p>
      <p>
        [...]
      </p>
      <p>
        Ze nemen wel de tijd, want het boek komt pas in 2019 uit. Het drietal trekt twee jaar uit om feiten
        over het leven van De Jongere te verzamelen en werk op te sporen, dat tot buiten Nederland is verspreid.
        „Er doen veel krankzinnige verhalen de ronde, bijvoorbeeld over gewone vakanties die studiereizen zouden
        zijn geweest en over assistenten die hij in zijn atelier aan het werk zou zetten. Ik ken dat atelier,
        daar hadden anderen niet eens bij gekund”, zegt Drulman.
      </p>
      <p>
        Dat atelier bevond zich bij de schilder thuis in Hillegersberg, op verschillende adressen. In het begin
        van zijn carrière werkte hij in de Van Slingelandtlaan, begin jaren vijftig verhuisde hij naar de
        Burgemeester De Villeneuvesingel. Van daar uit stapte hij op de fiets naar Rijnhaven, Maashaven en
        Waalhaven om er schetsen te maken, die hij thuis uitwerkte. Als kind in de jaren vijftig ging de zoon
        vaak met zijn vader mee. „Wij hadden een goede band.”
      </p>
      <p>
        [...]
      </p>
    </div>
  </div>
</section>

<section id="artikel-bouwplaats" class="artikel">
  <div class="row">
    <div class="offset-md-2 col-md-8 col-12">
      <hr>
      <h3>Bouwplaats</h3>
      <ul>
        <li><strong class="pr-2">bron:</strong>AD / Rotterdams Dagblad</li>
        <li><strong class="pr-2">auteur(s):</strong>Wendy Remmerswaal en Marcel Potters</li>
        <li><strong class="pr-2">gepubliceerd:</strong>30 april 2016</li>
      </ul>
      <hr>
      <figure>
        <img src="static/img/artikel_bouwput.jpg" alt="bouwput bijenkorf - M. de Jongere" width="100%">
        <figcaption>Bouwplaats Bijenkorf te Rotterdam - M. de Jongere</figcaption>
      </figure>
      <p>
        Op het kantoor van Aannemingsbedrijf J. Bruins en Zoon werd de vergadering in de jaren ’70 en
        ’80 weleens stilgelegd. De reden? Het schilderij van Marius de Jongere, die boven de vergadertafel in
        het kantoor van directeur Bruins hing. Deze laatste riep dan tegen zijn hoofdadministrateur:
        ‘Piet, ik heb nu 28 arbeiders op het schilderij geteld’. Maar een poos later telde hij er weer 29.
      </p>

      <p>
        Het is dan ook niet verwonderlijk dat er allerlei belletjes gingen rinkelen bij briefschrijver Piet
        van de Graaf uit Heerjansdam toen hij het schilderij op deze pagina zag. ,,Dit is de bouwput van de Bijenkorf
        aan de Coolsingel te Rotterdam,’’ schrijft hij. ,,Ik weet weinig van de gebouwen op de achtergrond, maar
        veel meer van het schilderij zelf. Het heeft tot eind 1999 gehangen in het directiekantoor van
        aannemingsbedrijf J. Bruins en Zoon aan de Anthony Fokkerweg in Rotterdam-Zuid, op de eerste verdieping.
        Ik werkte daar als hoofdadministrateur van 1973 tot eind 1999. De directeur en eigenaar sprak ik
        veelvuldig in zijn kantoor. Het was moeilijk de mannetjes te tellen omdat het een heel gedetailleerd
        schilderij is. In ’93 kocht ik het bedrijf met collega Piet Onderdelinden. In 1999 hebben we het vervolgens
        verkocht aan Van Eck Beheermaatschappij BV en raakte ik het schilderij uit het oog.’’
      </p>
      <p>
        Hoe het schilderij ooit in de directiekamer kwam te hangen, weet Anita Bruins, dochter van de directeur,
        ons te vertellen: ,,De aannemer destijds, Voormolen, was niet geïnteresseerd in het schilderij. Zodoende
        is het terechtgekomen bij de Firma Koch op de Lijnbaan en daar kwam mijn opa, Jacob Bruins, het schilderij
        tegen. Hij heeft het gekocht.
      </p>

      <h4>Bouwput</h4>
      <p>
        Het werk is bijzonder want De Jongere (1912-1977), echte naam Marius Drulman, schilderde doorgaans vooral
        havengezichten. Totdat hij zich in ’55 met zijn schildersezel voor de verandering naast deze bouwput
        settelde. ,,Hij ziet de in aanbouw zijnde betonnen kelderfundatie van het nieuwe winkelmagazijn De Bijenkorf,’’
        schrijft Schiedammer Carl van Woerkom, die goed naar het schilderij heeft gekeken. ,,Op de achtergrond de
        achterzijde van de nieuwe winkelgalerij aan de Lijnbaan van 1951. Boven deze winkels zijn nog net de
        twee koepeltorentjes van de Paradijskerk aan de Nieuwe Binnenweg te zien. Het grote pand op de achtergrond
        moet de achterzijde zijn van het nieuwe winkelcentrum van Ter Meulen.
      </p>
      <p>
        Onze briefschrijver weet zelfs iets over de machines te vertellen: ,,Voor het grote gebouw zijn
        stoomheimachines druk in de weer voor de verdere bebouwing als uitloper van de Lijnbaan naar de Binnenweg.
        De heimachines werken volgens het bekende ‘vibrosysteem’ van de firma Nederhorst uit Gouda. Op de plaats van
        de dragline kraan komt nu de Koopgoot naar boven. Ook heeft de schilder links op het paneel nog wat
        geschilderd van de zijgevel van het voormalige Rotterdamse Bankgebouw (nu met de Donnerwinkel), en ook
        een stukje van de oude gemetselde schoorsteen van het voormalige Coolsingelziekenhuis. De schilder staat
        ongeveer op de plek waar nu het stalen kunstwerk van Naum Gabo staat voor de Bijenkorf.
      </p>

      <h4>Borduurlapjes</h4>

      <p>
      De grote vraag is natuurlijk hoe het is afgelopen met het schilderij. Daar weet Claudia van Eck meer over.
        ,,Wij kochten in 1999 het bedrijf J. Bruins en Zoon van Piet Onderdelinden en Piet van de Graaf. Inclusief
        alle inboedel. Die zag eruit alsof je Toen was geluk heel gewoon kwam binnenlopen. Borduurlapjes en bruine
        tafels en stoelen, en dit schilderij. Na de overname zeiden de verkopers dat het schilderij er eigenlijk niet
        bijhoorde, omdat dat wel wat waard zou zijn. We hadden veel geld voor het bedrijf betaald en zeiden voor de
        grap: ‘We hebben de borduurlapjes moeten overnemen dus het schilderij zit er ook bij.’ Het staat nu al jaren
        in het archief van ons nieuwe bedrijf, gevestigd in Waddinxveen.
      </p>
      <p>
        [...]
      </p>
      <hr>
    </div>
  </div>
</section>

</main>


<footer class="container-fuid text-center">
  <div class="pt-4 mb-0">
      <a href="/privacy.html">privacyverklaring</a>
  </div>
  <div class="small pt-4 pb-3 mb-0">
    Copyright &copy; 2017-2020 | Alle rechten voorbehouden.
  </p>
</footer>




</body>
</html>